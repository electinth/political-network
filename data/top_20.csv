surname,district,insight,นายก/รองนายก 55-62 (อดีต),สภา 55-62 (อดีต),สส. ชุด 17-24 (อดีต),ครม ชุด 48-61 (อดีต),นายก (63),สมัครสภา (63),ส.ส. ชุด 25 (62),ครม (62),total
เทียนทอง,สระแก้ว,การสะสมทุนทางเศรษฐกิจของตระกูล เทียนทอง เริ่มต้นจาก แสวง เทียนทอง ซึ่งเป็นคนจีนที่อพยพมาจากแผ่นดินใหญ่ และเริ่มจากทำงานขุดคลอง เมื่อมีการตัดทางรถไปจากฉะเชิงเทราเข้าสู่อรัญประเทศ ก็เริ่มเห็นช่องทางธุรกิจเข้าประมูลไม้ฟืนหลา ไม้หมอน ให้การทางรถไฟไทย และได้แต่งงานกับลูกสาวเถ้าแก่วัฒนานคร ซื้ออาคารที่ดิน และเริ่มสร้างร้านเอเย่นต์สุรา ส.เทียนทอง จนกลายเป็นผู้มั่งคั่งในแถบนั้น จากนั้น เสนาะ เทียนทอง ลูกชาย ก็เริ่มเข้ามาช่วยงานที่บ้านและเริ่มใกล้ชิดชาวบ้านจนได้รับความนิยม ในเวลาต่อมา ชาวบ้านก็กลายมาเป็นลูกหนี้ของตระกูล ความเป็นลูกนา ลูกหนี้ ได้ช่วยสร้างบารมีและส่งผลให้ตระกูลนี้มีอิทธิพลมากในจังหวัดสระแก้ว เมื่อเข้ามาสู่เส้นทางทางการเมืองจึงได้รับเลือกหลายสมัยจนถึงปัจจุบัน เสนาะ ยังได้ขยายอำนาจการเมืองไปยังเครือญาติ (ลูก-หลาน) ในตระกูล และสร้างเครือข่ายพันธมิตรทางการเมือง จนทำให้จังหวัดสระแก้วกลายเป็นลักษณะขั้วอำนาจทางการเมืองเพียงขั้วเดียว,1,0,20,9,1,1,2,0,34
ศิลปอาชา,สุพรรณบุรี,"บรรหาร ศิลปอาชา ชื่อที่คนสุพรรณทุกคนคุ้นเคย ก่อนที่จะเข้าสู่การเมือง เดิมเริ่มจากบริษัทรับเหมาก่อสร้าง อีกทั้งเป็นตัวแทนจำหน่ายคลอรีนให้กับการประปาส่วนภูมิภาค จนมีฐานะร่ำรวย ต่อมาปี 2552 ได้เข้าสู่การเมืองจากการชักชวนของ บุญเอื้อ ประเสริฐสุวรรณ โดยได้รับแต่งตั้งเป็นสมาชิกสภานิติบัญญัติแห่งชาติในปี 2516 และเป็น ส.ว. ในปี 2518 ก่อนที่จะลงสมัครรับเลือกตั้งเป็น ส.ส. และได้รับมาตลอดทุกสมัย รวมถึงเคยดำรงตำแหน่งนายกรัฐมนตรี ระยะเวลาที่บรรหารดำรงตำแหน่งทางการเมือง มีการทุ่มงบเพื่อขับเคลื่อนและพัฒนาจังหวัดสุพรรณบุรีให้หลุดพ้นจากภาพลักษณ์แบบล้าหลังอย่างรวดเร็ว จนมีคำเรียกโมเดลการพัฒนานี้ว่า ""บรรหารบุรี"" หลังบรรหารเสียชีวิต ทายาทอย่าง วราวุธ และ กัญจนา ศิลปอาชา ก็ยังคงอยู่ในสนามการเมืองและประกาศจะสานต่อภารกิจของผู้เป็นพ่อต่อไป",0,0,20,9,0,0,1,1,31
สะสมทรัพย์,นครปฐม,สะสมทรัพย์ เป็นตระกูลที่มีอิทธิพลในจังหวัดนครปฐม เริ่มจาก ประเสริฐ และ สุนีย์ ที่ก่อตั้งบริษัทกบุ่ม 79 ที่เริ่มจากการวิ่งรถบรรทุกสิบล้อ และเปลี่ยนมาทำธุรกิจรถโดยสาร 79 (กรุงเทพ-นครปฐม) และขยายมาทำรับเหมาก่อสร้าง วัสดุก่อสร้าง โกดังข้าว กำจัดขยะ และสนามกอล์ฟสุดหรูระดับโลก ตระกูลสะสมทรัพย์ มี ไชยา สะสมทรัพย์ ซึ่งเป็นอดีตรัฐมนตรีหลายกระทรวงและอดีต ส.ส. นครปฐม ที่ขยายอิทธิพลทางการเมืองผ่านเครือญาติ โดยไชยามีพี่น้องที่เข้าสู่ทางการเมือง ได้แก่ เผดิมชัย สะสมทรัพย์ ไชยยศ สะสมทรัพย์ (พี่ชาย) และ อนุชา สะสมทรัพย์ (น้องชาย),0,0,17,9,1,0,2,0,29
ชิดชอบ,บุรีรัมย์,"อำนาจของตระกูล ชิดชอบ เริ่มจาก ชัย ชิดชอบ ที่สะสมทุนทางเศรษฐกิจใน จ.สุรินทร์ ก่อนที่ย้ายถิ่นฐานมาปักหลักที่ จ.บุรีรัมย์ โดยเริ่มต้นสร้างตัวจากฟาร์มกุ้งริมแม่น้ำมูล และธุรกิจโรงโม่หินศิลาชัยที่กลายเป็นธุรกิจหลัก ก่อนที่จะลงเล่นการเมืองโดยเริ่มลงสมัคร ส.ส. ครั้งแรก ในสังกัดพรรคประชาธิปัตย์ต่อมาได้รับเลือกตั้งเป็น ส.ส. บุรีรัมย์หลายสมัย รวมถึงได้ตำแหน่งเป็นประธานรัฐสภา คนในตระกูลนี้อีกคนที่คนบุรีรัมย์รู้จักดีคือ เนวิน ชิดชอบ อดีต ส.ส. และ รมต. หลายสมัย อยู่มาหลากรัฐบาลหลายขั้วการเมือง เป็นผู้ก่อตั้ง ""กลุ่มเพื่อนเนวิน"" กลุ่มการเมืองที่มีพลังในการต่อรองทางการเมืองสูงมากภายในพรรคพลังประชาชน และเป็นกลุ่มสำคัญที่ผลักดันให้ อภิสิทธิ์ เวชชาชีวะ และพรรคประชาธิปัตย์ได้จัดตั้งรัฐบาลในปลายปี 2551 แต่ในปี 2555 เนวินได้ประกาศยุติบทบาททางการเมืองทั้งหมด เพื่อที่จะลดความขัดแย้งทางการเมืองที่ผ่านมาในรอบหลายปี และตั้งใจจะทุ่มเทให้กับการกีฬาและสโมสรฟุตบอลบุรีรัมย์ ยูไนเต็ด อย่างเต็มที่",1,0,16,4,0,0,2,1,24
คุณปลื้ม,ชลบุรี,"ตระกูล คุณปลื้ม เริ่มต้นมาจาก สมชาย คุณปลื้ม หรือที่รู้จักกันในนาม ""กำนันเป๊าะ"" โดยเริ่มสร้างตัวจากการเป็นลูกเรือประมงและรับจ้างตามโป๊ะเรือต่างๆ จุดเปลี่ยนที่ทำให้สะสมทุนทางเศรษฐกิจมากขึ้นคือ ตอนที่มีนักธุรกิจชาวฝรั่งเศสซึ่งมีกิจการค้าน้ำมันอยู่ที่เขมร ได้ชวนกำนันเป๊าะไปหาปลา จนได้สัมปทานนำเรือเข้าน่านน้ำ และทำธุรกิจจนเก็บเงินได้จำนวนมาก เจากนั้นก็หันไปจับธุรกิจทำบ่อลูกรัง นำไปสู่ธุรกิจรับเหมาก่อสร้าง ก่อนจะขยายไปเป็นธุรกิจเหล้า โรงแรม พัฒนาที่ดิน จนสามารถขยายกิจการครอบคลุมเกือบทุกกิจการในท้องที่บางแสนและพัทยา ทางการเมือง กำนันเป๊าะเองเคยเป็นอดีตนายกเทศมนตรีเทศบาลเมืองแสนสุขที่มีผลงานมากมายจนทำให้ชลบุรีเป็นเมืองที่มีความสำคัญทางเศรษฐกิจ แต่ที่สำคัญ เขาเป็นผู้อยู่เบื้องหลังและให้การสนับสนุนนักการเมืองจากภาคตะวันออกหลายคน รวมถึงลูกๆ ของเขาอย่าง สนธยา คุณปลื้ม อดีต ส.ส. และ รมต. หลายสมัย ปัจจุบันเป็นนายกเมืองพัทยา วิทยา คุณปลื้ม นายก อบจ. ชลบุรี และประธานสโมสรฟุตบอลชลบุรี เอฟซี อิทธิพล คุณปลื้ม รมต. วัฒนธรรม ณรงค์ชัย คุณปลื้ม นายกเทศมนตรีเทศบาลเมืองแสนสุข",1,0,13,6,1,0,0,1,22
เทือกสุบรรณ,สุราษฎร์ธานี,"เทือกสุบรรณ เป็นหนึ่งในตระกูลการเมืองที่ได้รับเลือกตั้งบ่อยที่สุดในสุราษฎร์ธานี โดยชื่อที่คุ้นเคยคือ สุเทพ เทือกสุบรรณ หรือ ""กำนันสุเทพ"" การเข้าสู่เส้นทางการเมืองด้วยการชนะการเลือกตั้งเป็นกำนันตำบลท่าสะท้อนต่อจาก กำนันจรัส ผู้เป็นบิดา ต่อมานายสุเทพได้ตัดสินใจลงการเมืองระดับประเทศ ได้รับเลือกเป็น ส.ส. อย่างต่อเนื่อง 10 สมัย และได้เป็น รมต. หลายครั้ง รวมถึงมีบทบาทสำคัญในการเมืองไทย อย่างการเป็นแกนนำ กปปส. พี่น้องร่วมท้องอย่าง ธานี และ เชน เทือกสุบรรณ ก็เดินสายกำนันและ ส.ส. ตามมาเช่นกัน ตระกูลนี้ยังเป็นเจ้าของส่วนแบ่งที่สำคัญของพื้นที่เพาะปลูกต้นปาล์มน้ำมันและฟาร์มกุ้งในภาคใต้",1,0,14,4,0,1,0,0,20
โพธสุธน,สุพรรณบุรี,โพธสุธน เป็นกลุ่มที่สืบทอดทางการเมืองในลักษณะเครือญาติ โดยเริ่มสะสมทุนทางเศรษฐกิจจากการประกอบอาชีพค้าขาย โดยเฉพาะค้าข้าว โรงสี จึงส่งผลให้คุ้นเคยใกล้ชิดและได้รับความไว้วางใจจากประชาชนเป็นอย่างมาก โดยเฉพาะ ประภัทร โพธสุธน ซึ่งเป็นนักการเมืองรุ่นแรกๆ เข้าสู่สนามการเมืองมากว่า 30 ปี ส่งผลต่อการเข้าสู่สนามการเมืองรุ่นต่อมาอย่าง ยุทธนา โพธสุธน อีกทั้งเป็นผลมาจากความสำเร็จในธุรกิจและกิจการของตระกูล ทำให้ พัชรี โพธสุธน ได้รับเลือกเป็น ส.ส.  แม้ว่าก่อนหน้านั้น ประภัทร และยุทธนา ต้องพ้นจากตำแหน่งเนื่องจากคำสั่งศาลรัฐธรรมนูญสั่งยุบพรรคชาติไทย,0,0,10,4,0,1,1,1,17
อัศวเหม,สมุทรปราการ,อัศวเหม เป็นกลุ่มที่สืบทอดอำนาจทางการเมืองในลักษณะเครือญาติ ซึ่งมีอำนาจทางการเมืองในจังหวัดสมุทรปราการเป็นระยะเวลายาวนานกว่า 30 ปี อีกทั้งเป็นตระกูลที่มีการสะสมทางเศรษฐกิจดีมีธุรกิจกว่า 22 บริษัทในเครือ นำโดย วัฒนา อัศวเหม ที่ได้รับชัยชนะในการเลือกตั้งและดำรงตำแหน่งเป็น ส.ส. โดยเริ่มขยายฐานอำนาจทางการเมืองจากการนำน้องชายและลูกชายเข้าสู่ทางการเมือง โดยเฉพาะอย่างยิ่ง ชนม์สวัสดิ์ อัศวเหม ได้ดำรงตำแหน่งเป็น นายก อบจ. สมุทรปราการ ถือว่าเป็นตำแหน่งสำคัญทางการเมือง ซึ่งมีการสืบทอดอำนาจทางการเมืองโดยมีภรรยาและลูกเข้าสู่สนามทางการเมืองในเวลาต่อมา,1,1,9,3,0,1,1,0,16
ปิตุเตชะ,ระยอง,"ตระกูล ปิตุเดช หรือ ""กลุ่มบ้านค่าย (กลุ่มน้ำจืด)"" ซึ่งเป็นผู้กว้างขวางในเขตบ้านค่าย ปลวกแดง วังจันทร์ บ้านฉาง ที่ขยายฐานทางเศรษฐกิจจากการปลูกพืชเศรษฐกิจ โดยการบุกเบิกป่าสงวน มาตั้งเป็นบริษัททำธุรกิจก่อสร้างของทางราชการ มีมูลค่าเป็นพันล้านบาท โดยการนำของ กำนันสาคร ปิตุเตชะ ซึ่งการเข้าสู่อำนาจทางการเมืองเริ่มเด่นชัดขึ้นเมื่อ ได้ส่งลูกชายคนโต ปิยะ ปิตุเตชะ ลงสมัครในตำแหน่ง สมาชิกสภาอบจ. ในเขตบ้านค่าย การขยายอำนาจทางเศรษฐกิจไปพร้อมกับการที่ได้เข้าสู่เส้นทางการเมือง ทำให้ก้าวสู่สนามระดับชาติโดยปิยะได้ลงสมัคร ส.ส. ในเขตบ้านค่าย และสืบทางอำนาจทางการเมืองผ่านเครือญาติ ทั้ง เศรษฐา ปิตุเตชะ ประธานสภาจังหวัดระยอง และ สาธิต ปิตุเตชะ ที่ลงสมัคร ส.ส.",1,1,9,0,1,1,2,1,16
แก้วทอง,พิจิตร,ไพฑรูย์ แก้วทอง เป็นผู้มีอิทธิพลทั้งทางการเมืองและเศรษฐกิจในพิจิตร เข้าสู่เส้นทางการเมืองในฐานะ ส.ส. และครองเก้าอี้อย่างต่อเนื่องรวม 9 สมัย และคว้าตำแหน่ง รมต. ได้หลายครั้ง ในด้านธุรกิจ ไพฑูรย์เป็นเจ้าของธุรกิจรับเหมาหลายแห่ง เช่น บริษัทสระหลวงก่อสร้าง หรือ บริษัทชาละวัน เทรดดิ้ง ซึ่งถือเป็นอีกแหล่งเงินทุนของพรรคประชาธิปัตย์ ต่อมา นราพัฒน์ แก้วทอง ลูกชายก็ได้เข้าสู่ทางการเมืองตามมา ในตำแหน่ง ส.ส. พิจิตร,0,1,10,3,0,1,0,0,15
มะทา,ยะลา,มะทา นับว่าเป็นตระกูลการเมืองที่คุ้นเคยในยะลามากว่า 40 ปีแล้ว เพราะได้ส่งพี่น้องถึง 4 จาก 10 คนมาลงสนามการเมืองทั้งระดับชาติและระดับท้องถิ่น ชื่อที่เราคุ้นเคยคือ วันมูหะมัดนอร์ มะทา ที่เป็น ส.ส. มาแล้ว 9 สมัย (นับตั้งแต่ปี 2522) เคยดำรงตำแหน่งสำคัญๆ ในสภา รวมถึงเป็นแกนนำในการก่อตั้ง 'กลุ่มวาดะห์' กลุ่มนักการเมืองมุสลิมที่ทรงอิทธิพลในพื้นที่ 3 จังหวัดชายแดนภาคใต้ ส่วนการเมืองในระดับท้องถิ่น มุขตาร์ มะทา เป็นชื่อที่คนในจังหวัดคุ้นเคยอย่างแน่นอน เพราะครองตำแหน่งนายก อบจ. ถึง 4 สมัย ตั้งแต่ จนถึงปัจจุบัน ผลงานส่วนใหญ่ของตระกูล มะทา คือเรื่องของการเป็นตัวแทนของคนในพื้นที่ส่งเสียงถึงปัญหา 3 จังหวัด รวมถึงเคยเป็นทีมงานสำคัญของ ศปก. กปต. ที่ ร.ต.อ. เฉลิม อยู่บำรุง เป็นผู้อำนวยการ (2556),2,0,6,3,1,0,2,0,14
วิลาวัลย์,ปราจีนบุรี,ตระกูล วิลาวัลย์ ภายใต้การนำของ สุนทร วิลาวัลย์ ถือเป็นกลุ่มอำนาจทางการเมืองที่ทรงอิทธิพลสูงสุดในจังหวัดปราจีนบุรี เนื่องจากผูกขาดทั้งการเมืองในระดับชาติและระดับท้องถิ่นมาอย่างยาวนาน โดยมีการสะสมทุนทางเศรษฐกิจ จากการรับจ้างมาสู่ตั้งบริษัทรับเหมาก่อสร้างบริษัทแรกๆ ในจังหวัดปราจีนบุรี จนกลายเป็นที่รู้จักอย่างกว้างขวางและสร้างความมั่งคั่งให้กับตระกูล รวมถึงเป็นการกระจายผลประโยชน์และขยายฐานอำนาจทางการเมือง สุนทร เริ่มเข้ามามีบทบาททางการเมืองลงสู่สนามท้องถิ่นในระดับเทศบาล ก้าวไปสู่ตำแหน่งนายกเทศมนตรี และรองประธานสภาเทศบาลเมืองปราจีนบุรี จากนั้นขยับจนไปสู่ระดับชาติ โดยได้เป็น ส.ส. ถึง 8 สมัยติดต่อกัน ถึงแม้จะมีการพิพากษาเพิกถอนสิทธิทางการเมืองในเวลาต่อมา แต่บทบาททางการเมืองไม่ได้ลดน้อยลงเลย และยังมีเครือญาติที่อยู่ในสนามการเมืองอย่างเช่น น้องสาว บังอร วิลาวัลย์ ในตำแหน่ง นายก อบจ. ปราจีนบุรี ลูกสาว กนกวรรณ วิลาวัลย์ เป็น ส.ส. และรัฐมนตรีช่วยว่าการกระทรวงศึกษาธิการ ,1,0,8,1,1,0,2,1,14
เอ่งฉ้วน,กระบี่,อาคม เอ่งฉ้วน เป็นชื่อ ส.ส. ที่อยู่กับพรรคประชาธิปัตย์และจังหวัดกระบี่มาถึง 9 สมัย (ตั้งแต่ 2526) เป็นนักการเมืองที่ได้รับฉายาว่า 'ตูมตาม' มีลีลาปราศรัยเด็ดดวง มีบทบาทในการตรวจสอบรัฐบาลทักษิณเรื่องการทุจริตจัดซื้อเครื่องฉายดาว และเป็นผู้เรียกร้องการพัฒนาโครงสร้างพื้นฐานให้หมู่เกาะพีพี ภายหลังเริ่มมีปัญหาด้านสุขภาพ ก็ได้ส่งไม้ต่อให้กับลูกชาย สุชีน แต่ในการเลือกตั้งปี 2562 ก็มีเหตุการณ์ที่สร้างความฮือฮาให้คนกระบี่ เพราะในเขตเลือกตั้งที่ 2 มีคนในตระกูลเอ่งฉ้วน ลงสมัครในเขตเดียวกันถึง 3 คน จาก 3 พรรคการเมือง (ประชาธิปัตย์-พลังประชารัฐ-รวมพลังประชาชาติไทย) แต่สุดท้ายทั้งหมดก็พ่ายแพ้ให้กับ สฤษฏ์พงษ์ เกี่ยวข้อง จากพรรคภูมิใจไทย หลังการพ่ายแพ้ของ สุชีน และการเสียชีวิตของ อาคม ( 2563) ก็เป็นที่วิพากษ์กันว่า อาจหมดเวลาของตระกูล เอ่งฉ้วน ในสนามการเมืองแล้ว,1,2,9,2,0,0,0,0,14
มุ่งเจริญพร,สุรินทร์,"มุ่งเจริญพร เป็นตระกูลนักธุรกิจและนักการเมืองซึ่งมีชื่อเสียงในสุรินทร์และจังหวัดใกล้เคียง โดยในสุรินทร์ซึ่งนับเป็นพื้นที่ช้างชนช้างระหว่างเพื่อไทยและภูมิใจไทย ตระกูล มุ่งเจริญพร เอง ก็มีชื่อ ส.ส. อยู่ทั้งสองพรรค (ปกรณ์-ภูมิใจไทย, ชูชัยและปิยะดา-เพื่อไทย) ขณะเดียวกันก็มีคนในตระกูลไปลงเลือกตั้งอยู่ในระดับ อบจ. และ ส. อบจ. ด้วย ในฝั่งของธุรกิจ เป็นตระกูลเจ้าของ บจก. โรงสีไฟมุ่งเจริญพรสุรินทร์ (2002) โรงสีข้าวหอมมะลิรายใหญ่ของประเทศ รวมถึงลงทุนก่อสร้างโรงไฟฟ้าในจังหวัดสุรินทร์ แต่ บจก. ก็เพิ่งถูกประกาศให้ล้มละลายไปเมื่อช่วงปลายปี 2563",0,1,8,0,1,2,1,0,13
อังกินันทน์,เพชรบุรี,อังกินันทน์ เป็นกลุ่มที่สืบต่อการเมืองในลักษณะทายาทและเครือญาติ ด้วยเหตุผลที่มีต้นทุนทางสังคมสูง จึงเป็นผู้มีอิทธิพลและมีกำลังคนมากในจังหวัด นักการเมืองรุ่นแรกๆ อย่าง ผาด อังกินันทน์ เข้าสู่สนามการเมืองท้องถิ่นตั้งแต่ปี 2491 และมีการตั้งกลุ่ม 'ผาด' ขึ้นใน 2510 เพื่อปูทางให้ลูกหลานเดินต่อในสนามการเมืองนี้ คนที่โดดเด่นคือสองพี่น้อง 'เดอะแป๋ง' ปิยะ และ 'เดอะเปี๊ยก' ยุทธ อังกินันทน์ ที่เป็น ส.ส. เพชรบุรีต่อเนื่องหลายสมัย ไม่ว่าจะย้ายพรรคไปกี่รอบก็ยังสอบติด แต่เกมการเมืองมาเปลี่ยนเอาในยุคทักษิณ ที่ทำให้ อังกินันทน์ พ่ายในระดับชาติต่อประชาธิปัตย์ แต่ยังคงอำนาจไว้ได้ในการเมืองระดับท้องถิ่น,2,0,7,1,1,1,0,0,12
ทองใจสด,เพชรบูรณ์,"ทองใจสด เป็นตระกูลที่อยู่ในการเมืองระดับท้องถิ่นและระดับชาติของเพชรบูรณ์มาหลายทศวรรษแล้ว นับตั้งแต่ เอี่ยม ทองใจสด ผู้พ่อที่ครองเก้าอี้ ส.ส. เขตมา 10 สมัย นับตั้งแต่ปี 2529 และ อัครเดช ทองใจสด หรือที่คนเพชรบูรณ์เรียกว่า ""นายกด๊อยซ์"" ก็ครองตำแหน่ง นายก อบจ. มา 6 สมัย จนถึงปัจจุบัน ซึ่งพบว่าในการเลือกตั้ง อบจ. ครั้งล่าสุด อัครเดช ได้รับการสนับสนุนจาก สันติ พร้อมพัฒน์ รมช.คลัง และหัวหน้ากลุ่มเพชรบูรณ์ พรรคพลังประชารัฐ",1,1,7,0,1,1,1,0,12
ขาวขำ,อุดรธานี,"ขาวขำ เป็นตระกูลที่อยู่ใน ""กลุ่มเพื่อไทยอุดรธานี"" มีคนในตระกูลลงสนามการเมืองเป็นเครือข่ายทางการเมืองที่สำคัญให้กับกลุ่ม ""คนเสื้อแดง"" และพรรคเพื่อไทย ทั้งในระดับชาติและท้องถิ่น ชื่อที่คนในจังหวัดคุ้นเคยคือ วิเชียร ขาวขำ ลูกชายของกำนันและนายกเทศมนตรีผู้ได้รับการนับหน้าถือตาในพื้นที่ อดีต ส.ส. หลายสมัย หนึ่งในแกนนำ นปช. และ นายก อบจ. คนปัจจุบัน ซึ่งได้รับการสนับสนุนจาก นายขวัญชัย ไพรพนา ประธานชมรมคนรักษ์อุดรคนเสื้อแดง ส่วนภรรยา เทียบจุฑา ก็คว้าตำแหน่ง ส.ส. สมัยล่าสุดในสังกัดพรรคเพื่อไทยได้ด้วย",1,1,6,0,1,1,1,0,11
นาคาศัย,ชัยนาท,นาคาศัย เป็นตระกูลที่เปลี่ยนพื้นที่ชัยนาทจากแบบไม่มีขั้วอำนาจไปสู่การผูกขาดกับบ้านใหญ่ ภายใต้การนำของ อนุชา ซึ่งมีรากฐานมาจากการสะสมทุนจากธุรกิจส่วนตัว อย่างสถานบันเทิงและสโมสรฟุตบอล (สโมสรชัยนาท ฮอร์นบิล) และสร้างเครือข่ายในระบบอุปถัมภ์ให้แก่คนในท้องถิ่นโดยอาศัยกลไกการสะสมทุนทางสังคม (งานบวช งานแต่ง งานศพ) ตระกูลนี้ยังลงสนามการเมืองทั้งในระดับท้องถิ่นและระดับชาติ โดยมี อนุสรณ์ น้องชายเป็นนายก อบจ. หลายสมัย ส่วน อนุชา และ พรทิวา ภรรยาก็ครองตำแหน่ง ส.ส.แม้ว่า อนุชา จะเคยถูกตัดสิทธิ์ทางการเมือง 5 ปี (2550) แต่ตระกูลนาคาศัยก็ยังสามารถยึดพื้นที่ทางการเมืองไว้อย่างเหนียวแน่น,1,0,4,1,1,0,1,1,9
พันธ์เจริญวรกุล,พระนครศรีอยุธยา,พันธุ์เจริญวรกุล นับเป็นบ้านใหญ่แห่งวังน้อย โดยชื่อที่คนในอยุธยาคุ้นเคยคือ สมทรง พันธ์เจริญวรกุล ครองตำแหน่ง นายก อบจ. มา 4 สมัย บางสมัยลงสนามแบบไร้คู่แข่ง สมทรง เป็นคนวังน้อยโดยกำเนิดครอบครัวทำธุรกิจค้าไม้และวัสดุก่อสร้าง สร้างฐานะจนเป็นปึกแผ่น จากนั้นก็ลงสมัครผู้ใหญ่บ้านและอยู่ในตำแหน่งมายาวนาน รวมถึงเป็นหัวคะแนนคนสำคัญของ มนตรี พงษ์พานิช หัวหน้าพรรคกิจสังคมและผู้มีอิทธิพลในพื้นที่ อ.วังน้อย สมัยก่อน หลังสิ้นมนตรีไปเมื่อต้นปี 2559 พันธุ์เจริญวรกุล ก็ลงสนามการเมืองอย่างเต็มตัว และกลายเป็นตระกูลที่ใหญ่ที่สุดในวังน้อย โดยมีเครือญาติลูกชาย ลูกสาว ยันลูกเขย อยู่ในตำแหน่งการเมืองทั้งระดับชาติและท้องถิ่น หากใครขับรถผ่าน อ.วังน้อย จะมองเห็นปั๊ม ปตท. และร้านกาแฟขนาดใหญ่ นั่นแหละคือหนึ่งในอาณาจักรธุรกิจของพันธุ์เจริญวรกุล,1,1,4,0,1,0,1,0,8
ไตรสรณกุล,ศรีสะเกษ,ไตรสรณกุล เป็นตระกูลที่มีฐานธุรกิจการเกษตรและการเมืองท้องถิ่นใน อ.กันทรลักษ์ มาแต่สมัยรุ่นพ่อ ฮวด ไตรสรณกุล ที่เป็นอดีต ส.จ.ศรีสะเกษ ตั้งแต่ปี 2518 สืบทอดมายังลูกชาย วีระ ธีระ และ วิชิต ที่ลงทั้งสนามการเมืองท้องถิ่นและระดับชาติ สำหรับ วิชิต ที่ได้รับเลือกเป็นนายก อบจ.ศรีสะเกษ สมัยแรกเมื่อปี 2543 เขาได้ใช้กลยุทธ์ชูประเด็นความเป็นท้องถิ่นนิยมภายใต้ชื่อ “กลุ่มคนท้องถิ่น” โดยดึงตระกูลการเมืองในศรีสะเกษมาเป็นทีมงานทำให้มีเครือข่ายการเมืองที่เข้มแข็ง และในปี 2562 ก็ได้ส่งลูกสาว ไตรศุลี ลงสมัคร ส.ส.บัญชีรายชื่อ พรรคภูมิใจไทย จนได้กลายมาเป็นรองโฆษกประจำสำนักนายกรัฐมนตรี ที่เราคุ้นหน้าคุ้นตากันในข่าวทุกวันนี้,1,0,2,0,1,2,1,0,7